A “Falábúak” nevű amatőr futballcsapat is teljesítette a kispályás futballszezont.
Készítsen egy programot amely rögzíti és értékeli a csapatnak az egyes fordulókban elért gólkülönbségeit!

A gólkülönbség értéke pozitív, ha a Falábúak csapata nyert; negatív, ha az ellenfél; és természetesen nulla,
amennyiben a meccs eredménye döntetlen volt.

Például:

Falábúak - ellenfél: 0 - 3 Gólkülönbség: -3
Falábúak - ellenfél: 3 - 0 Gólkülönbség: 3
Falábúak - ellenfél: 5 - 1 Gólkülönbség: 4
Falábúak - ellenfél: 6 - 6 Gólkülönbség: 0

A program forráskódját mentse “falabuak” néven! A program megírásakor a felhasználó által megadott adatok helyességét,
érvényességét nem kell ellenőriznie, és feltételezheti, hogy a rendelkezésre álló adatok a leírtaknak megfelelnek.
1. Olvassa be a mintának megfelelően, és tárolja el, hogy hány forduló volt a szezonban!

2. Olvassa be a mintának megfelelően az egyes fordulók gólkülönbségeit!

3. A mintának megfelelően adja meg, hogy a csapatnak hány győztes, vesztes ill.
döntetlen mérkőzése volt!

4. A mintának megfelelően adja meg, hogy a csapat hány pontot ért el a szezonban! (A
győzelem 3 pontot, a döntetlen 1 pontot ér.)

5. Vizsgálja meg, és a mintának megfelelően jelezze, hogy a csapatnak több győztes
mérkőzés volt-e, mint veresége és döntelene együttvéve!

6. A csapat céljai között szerepelt, hogy egy mérkőzésen több góllal győzzenek, mint azelőző győztes(!) mérkőzésen!

Vizsgálja meg, és a mintának megfelelően jelezze, hogy a csapat hányszor érte el ezt a célt a szezonban!