A felhasználó egy mondatot ad meg, aminek az elemzését kell a programnak elvégeznie.

A mondat írásjelként csak vesszőt, pontosvesszőt, pontot, kérdőjelet vagy felkiáltójelet
tartalmaz. A mondat szavai ékezet nélküli betűkből állnak. A mondat végén pont, kérdőjel
vagy felkiáltójel áll.

A program forráskódját mentse “mondat” néven! A program megírásakor a felhasználó által
megadott adatok helyességét, érvényességét nem kell ellenőriznie, és feltételezheti, hogy a
rendelkezésre álló adatok a leírtaknak megfelelnek.

1. Olvassa be a mintának megfelelően, és tárolja el, a felhasználó által megadott
mondatot!

2. A mintának megfelelően adja meg a mondatban előforduló betűk számát!

3. A mintának megfelelően adja meg a mondatban előforduló szavak számát!

4. A mintának megfelelően adja meg a mondatban előforduló magánhangzók számát!

5. A képernyőre a mintának megfelelően írja ki a leghosszabb szót, és annak hosszát!

6. Kérjen be a felhasználótól egy szót! Vizsgálja meg, hogy a megadott szó előfordul-e
a mondatban. Ennek eredményéről a mintának megfelelően adjon tájékoztatást!
(Ebben a részfeladatban a kis- és nagybetűk között ne tegyen különbséget!)