Készítsen egy programot, amely a programban tárolt főnevekből véletlenszerűen választ
egyet, amelyet jellemez, majd ezt követően segítséget ad a felhasználónak, hogy
kitalálhassa azt!

A program forráskódját mentse “szofacsaro” néven! A program megírásakor a felhasználó
által megadott adatok helyességét, érvényességét nem kell ellenőriznie, és feltételezheti,
hogy a rendelkezésre álló adatok a leírtaknak megfelelnek.

1. A program tároljon legalább 5 főnevet szótári alakban, és ebből válasszon
véletlenszerűen egyet, amelyre a további feladatok vonatkoznak!

2. Adja meg a mintának megfelelően, hogy a szó köznév vagy tulajdonnév, és hogy
hány karakterből áll!

3. Vizsgálja meg és a mintának megfelelően jelezze, hogy a szó palindróm-e, azaz
visszafelé olvasva is megegyezik-e az eredeti szóval! (Ebből a szempontból a kis és
nagybetűket ne különböztesse meg! Tehát az “Anna” palindróm.)

4. Ebben a feladatban a felhasználónak kell kitalálnia a szót! A program ehhez
kétféleképpen - a minta szerint - ad segítséget. A felhasználó dönti el, hogy melyiket
választja. Ezután megad egy tippet, aminek helyességét a program kiértékel a lenti
módon.
